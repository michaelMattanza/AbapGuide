<h1>Modulo MM</h1>
Il modulo MM (Material Management) è un modulo che consente la gestione di materiale, inventario e magazzino. I componenti più utilizzati sono Master Data, Acquisti e inventario.     
<br>
<br>
     
**Divisione (Plant)**    
Con l’unità organizzativa divisione si identificano generalmente le unità produttive oppure i 
magazzini centrali che abbiano una certa rilevanza ai fini della pianificazione. La divisione 
costituisce, infatti, l’unità organizzativa di riferimento per la gestione dei materiali e la 
pianificazione. A livello divisione vengono definite le anagrafiche di distinte basi, cicli e centri di 
lavoro.    
Una divisione può essere:
- uno stabilimento 
- un deposito centrale di consegna
- un ufficio vendite regionale
- la sede di un’azienda

**Magazzino (storage location)**    
Il magazzino serve per gestire il flusso e lo stoccaggio dei materiali in maniera diversificata 
all’interno dello stesso stabilimento (divisione). Ad un magazzino può corrispondere un’area 
fisica (magazzino esistente) oppure un’area logica (magazzino virtuale).

**Organizzazione acquisti**    
L’organizzazione acquisti è l’unità organizzativa principale degli Acquisti. Provvede all’acquisto 
di materiali e servizi per una o più divisioni e definisce con i fornitori le condizioni generali 
d’acquisto. L’organizzazione acquisti può essere assegnata ad una sola società.
- Se un’organizzazione acquisti è collegata con più divisioni, la determinazione del prezzo 
può essere valida per tutte le divisioni, essendo le condizioni prezzo definite a livello 
dell’organizzazione acquisti.
- L’autorizzazione agli acquisti viene spesso definita a livello di organizzazione acquisti

**Gruppo acquisti**    
L’organizzazione acquisti si articola in gruppi acquisti, identificabili con i buyer, che sono
responsabili delle attività operative quotidiane.
Il Gruppo Acquisti, in combinazione con il Gruppo Merci, costituisce infatti il principale parametro
di selezione per le estrazioni standard che si possono effettuare sul sistema SAP, quali ad
esempio:
- Lista delle richieste di acquisto
- Lista degli ordini di acquisto
- Lista dei record info

**Inforecord**    
Gli inforecord sono le informazioni che legato un determinato materiale ad un fornitore
